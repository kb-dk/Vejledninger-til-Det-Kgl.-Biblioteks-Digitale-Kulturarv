# Vejledningsmateriale til Det Kgl. Biblioteks digitale kulturarv
 

Velkommen til denne side med vejledningsmateriale til Det Kgl. Biblioteks digitale kulturarv. 

Siden indeholder scripts, som du kan benytte til programmatisk at komme i gang med at udforske data, som Det Kgl. Bibliotek stiller til rådighed med udgangspunkt i de digital kulturarvssamlinger, som biblioteket bevarer.

Mulighederne for at gøre brug af Det Kgl. Biblioteks data f.eks. til forskning og undervisning på universiteterne er meget større end eksemplerne på denne side vidner om. Eksemplerne er tænkt som inspiration og illustrerer blot en flig af de muligheder, som bibliotekets digitale kulturarv rummer. Hvis du er interesseret i at få udleveret datamateriale til f.eks. til brug i en databaseret opgave på universitet eller i et forskningsprojekt, så hører vi gerne fra dig på ”Spørg biblioteket” (https://www.kb.dk/spoerg-biblioteket).
Det meste af indholdet på denne side består af uddrag af større datasæt, Python scripts, som rummer eksempler på, hvordan du kan komme i gang, samt links til dokumentation og til sider hvorfra du kan downloade data.

## LOAR (Library Open Access Repository)
LOAR er en platform, som Det Kgl. Bibliotek benytter til at udgive Det Kgl. Biblioteks åbne datasæt til brug i forskning og undervisning. På platformen vil vi kontinuerligt formidle nye datasæt. Datasættene er licenseret i Public Domain.  

## Indhold
```{tableofcontents}
```
